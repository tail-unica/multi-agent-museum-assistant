{
    "1000": {
        "foto": "../images/Allai_61_FotoNicolaCastangia-scaled.jpg",
        "room": "Museo – CIMA Àllai – Portale turistico istituzionale",
        "DIDASCALIE/TESTI ": "Il complesso monumentale che lo ospita, meglio noto come “Casa Saba”, è un insieme di abitazioni e di logge aperte su un’ampia corte ellittica, sulla quale si affacciano anche alcune case private, anch’esse ormai parte integrante del nuovo concetto di musealizzazione urbana, che dall’interno degli ambienti si sposta ad occupare via via gli spazi esterni e conquista, secondo la teoria dei cerchi concentrici, porzioni d’abitato sempre più ampi.\nAllo stesso modo i cippi funerari a capanna con iscrizione dedicatoria in latino sono indicativi dell’importanza di Àllai in età romana, principalmente per la viabilità antica da e per Forum Traiani, la vicina Fordongiànus, ma anche per Colonia Julia Usèlis, l’attuale Usèllus.\nIl percorso museale è supportato da immagini e filmati\nIn particolare, in una sala ad essa dedicata, campeggia uno splendido esempio di Dea Madre Mediterranea, modellata su un megalite di trachite, che introduce al fenomeno della statuaria preistorica in questo areale geografico, per la verità già noto in letteratura archeologica, grazie ai ritrovamenti di numerosi monoliti nel sito di Arasèda sul Pranu Olìsa."
    },
    "1001": {
        "foto": "../images/Allai_57_FotoNicolaCastangia-scaled.jpg",
        "room": "Cenni Storici – CIMA Àllai – Portale turistico istituzionale",
        "DIDASCALIE/TESTI ": "Le ricerche interdisciplinari condotte in diversi decenni  ad Allai hanno consentito di  creare una carta sull’insediamento umano in questo territorio dalle fasi più antiche del Neolitico fino all’età moderna.\nTutte le sezioni sono arricchite con supporti audio video multimediali attraverso i quali è possibile approfondire i diversi temi.\nLa terza contempla le fasi coloniali fenicie e puniche e le cospicue testimonianze della frequentazione romana. E proprio durante la romanizzazione Allai ha conosciuto periodi di grande fermento e di e di notevole frequentazione. Ne è chiaro esempio il Ponte Romano ancora ben conservato, e le tante epigrafi d’uso funerario che riportano alle necropoli diffuse nel territorio.\nLa scelta è caduta su un rione piuttosto pittoresco, dove una serie di abitazioni costruite secondo i canoni della tradizione locale, che si aprono su una piazza dal gusto circolare, sono state acquistate e restaurate e oggi costituiscono gli spazi espositivi . Un percorso quindi originale, parte integrante e cuore dell’area urbana."
    },
    "1002": {
        "foto": "../images/Allai_73_FotoNicolaCastangia-scaled.jpg",
        "room": "La Loggia del Frantoio – CIMA Àllai – Portale turistico istituzionale",
        "DIDASCALIE/TESTI ": "La terza e ultima loggia ospita una bella vasca da macina per le olive completa  dell’apparato di molitura, costituito dalla ruota in granito e dall’asta che poi incontrava il basto del cavallo. La sezione è completata da una pressa in legno integra e completa di tutte le sue parti.\nIl supporto multimediale crea la base per la comunicazione e la narrazione mentre le immagini e i testi accompagnano il visitatore anche in questo settore.\nIn questa sezione si è pensato di supportare l’oggetto con una breve storia dell’olio  in Sardegna, quello d’olive e quello di lentisco, dalle tracce più antiche all’impulso notevole che diedero al settore prima i romani e soprattutto i pisani a partire dal XII secolo."
    },
    "1003": {
        "foto": "../images/Allai_74_FotoNicolaCastangia-scaled.jpg",
        "room": "La Loggia del Carro – CIMA Àllai – Portale turistico istituzionale",
        "DIDASCALIE/TESTI ": "In realtà più che una loggia questo spazio è di fatto un passaggio che mette in relazione l’isolato di cui fa parte Casa Saba con la via all’esterno, attraverso un ampio portale. Qui trova ricovero un antico carro a buoi, del tipo semplice a ruote piene, in ottimo stato di conservazione in tutte le parti funzionali.\nÀllai si trova lungo l’importante arteria che mette in relazione la citta di Forum Traiani e la Colonia Julia Usèlis, ma è anche uno snodo viario fondamentale verso la piana e il golfo di Oristano ad occidente, e le Civitates Barbariae appena a settentrione.\nL’importanza di Allài in età romana e poi medievale e testimoniata dalla presenza di un ponte sul Rio Massari. Da cui provengono due iscrizioni latine, la prima studiata e pubblicata da F.C.Casula, la seconda ancora murata in una arcata del ponte stesso, riferibili al Regno di Barisone I d’Arborea, dove si fa menzione a lavori di restauro, quindi un pondi un ponte di probabile impianto romano, restaurato in epoca medievale e ampliato, stando alla stratigrafia muraria, in età moderna.\nAnche in questo caso la narrazione avviene grazie a supporti video multimediali."
    },
    "1004": {
        "foto": "../images/Allai_74_FotoNicolaCastangia-scaled.jpg",
        "room": "La Loggia del Pane – CIMA Àllai – Portale turistico istituzionale",
        "DIDASCALIE/TESTI ": "È la prima di tre logge distinte che completano e compendiano gli spazi espositivi di Casa Saba. La denominazione è dovuta alla presenza di un forno per la panificazione ricostruito secondo le tecniche costruttive tramandate dai mastri di generazione in generazione, di cui ad Àllai ancora sopravvive la tradizione.\nSi tratta insomma di cinque modelli, già presenti in magazzino, già schedati e siglati in passato dai funzionari della Soprintendenza archeologica per le province di Cagliari e Oristano, che renderebbero più agevole ed esplicativa la fruizione della sezione specifica.\nLa presenza del monitor ha suggerito la realizzazione di un supporto multimediale che raccontasse e illustrasse in maniera agile e sintetica la storia della coltivazione del grano in Sardegna fin dagli albori del Neolitico medio. Infatti a partire dalla fine del VI millennio a.C. anche i sardi trasformeranno un’economia ancora saldamente ancorata ai processi della raccolta e della caccia in un’altra tipicamente agricola e pastorale.\nI reperti potranno essere poggiati su mensole o supporti metallici dedicati."
    },
    "1005": {
        "foto": "../images/Allai_69_FotoNicolaCastangia-scaled.jpg",
        "room": "Sala C – Nella Terra dei Giudici – CIMA Àllai – Portale turistico istituzionale",
        "DIDASCALIE/TESTI ": "In questa sala è prevista l’esposizione di quattro modelli ospitabili in quattro nicchie a muro dedicate, modelli poggianti su supporti girevoli tali da consentire la visione integrale delle forme e delle decorazioni, mentre le didascalie e l’apparato documentale andranno sui video e sui pannelli.\nSi tratta di forme vascolari riferibili a scuole differenti, quella oristanese per le produzioni locali e quelle peninsulari delle celebri botteghe di Montelupo Fiorentino. Il quadro culturale e cronologico è quello del ‘500, ma l’interesse scientifico è totalmente rivolto al significato antropologico, alla dimensione, al prestigio del contesto, e all’assenza di confronti insulari ed extrainsulari riguardo al rito, perché è alla sfera cultuale che va riportato il deposito.\nInfatti, sotto la coltre di fanghiglia e melma, adagiati sul fondo roccioso, sono stati rinvenuti e riportati alla luce numerosissimi boccali fittili, di cui la maggior parte in stato di conservazione ottimale.\nL’intervento di ripulitura di uno dei pozzi di approvvigionamento idrico della collettività, Su Putzu Mannu appunto, si è trasformato in un momento straordinario di ricerca archeologica e storica."
    },
    "1006": {
        "foto": null,
        "room": "Sala B  – Storia di una Terra Antica – CIMA Àllai – Portale turistico istituzionale",
        "DIDASCALIE/TESTI ": "\nLa ricerca archeologica condotta nel territorio di Àllai ha evidenziato il significato di quest’area geografica durante la lunga fase coloniale di età romana. La localizzazione di una serie di insediamenti abitativi, le tracce di un  riuso massiccio dei siti nuragici, l’individuazione di assi viari primari verso Forum Traiani, Colonia Julia Uselìs e l’interno montuoso del Mandrolisai,  unita al rinvenimento di alcune epigrafi latine d’uso funerario, hanno suggerito l’ipotesi di dedicare una sala appunto alle epigrafi e alla romanizzazione del territorio.\nLa multimedialità è, anche in questo caso, a supporto della didascalizzazione, della trascrizione, della traduzione, dell’interpretazione, dell’analisi del contesto e della relativa datazione.\nUna selezione di quelle più indicative, peraltro già studiate da Raimondo Zucca e tutt’ora oggetto di attenzione al fine della pubblicazione del Corpus delle epigrafi romane da parte di Attilio Mastino, potranno essere esposte su supporti dedicati e coerentemente illuminate."
    },
    "1007": {
        "foto": "../images/Allai_72_FotoNicolaCastangia-scaled.jpg",
        "room": "Sala A  – Nel Grembo della Grande Madre – CIMA Àllai – Portale turistico istituzionale",
        "DIDASCALIE/TESTI ": "Come può evincersi dalla planimetria allegata si tratta del vano più grande della Casa Saba.\nLa forma rettangolare crea un minimo di profondità visiva e ciò ha suggerito di dedicarla ad un inedito di straordinario significato scientifico e per ora un unicum: una statua menhir femminile con i seni in rilievo.\nLa statua è esposta al centro della sala, solitaria, con un’illuminazione dedicata in grado di evidenziare la tecnica scultorea adottata e la prominenza delle forme.\nLa statua proviene dal sito di Loddùo e conferma quanto già rinvenuto nell’intorno del nuraghe Arassèda dove già dagli anni ’80 del secolo passato sono state portate alla luce una serie di monoliti figurati e istoriati. (A.M. Cossu 1984)."
    },
    "1008": {
        "foto": "../images/Allai_57_FotoNicolaCastangia-scaled.jpg",
        "room": "Gli spazi e gli strumenti – CIMA Àllai – Portale turistico istituzionale",
        "DIDASCALIE/TESTI ": "Le architetture che ospitano il percorso espositivo, sono quelli di Casa Saba e del cosiddetto fabbricato B, oltre alle logge e agli spazi esterni.\nImportante e particolarmente accurato è il sistema comunicativo e informativo, costituito da strumenti di comunicazione tradizionali: pannelli esplicativi, poster, cartine tematiche, descrizioni, mappe, in sinergia con supporti didascalici cartacei e multimediali.\nSi tratta di superfici ridotte, quelle coperte di poco superiori ai 105 mq, in parte musealizzate, in parte dotate di strumenti audiovisivi quale supporto didascalico einformativo in genere.\nL’esiguità degli spazi espositivi ha imposto un’attenta e meticolosa scelta dei reperti da esporre. La linea guida ha privilegiato un percorso diacronico in grado di contemplare, seppur con pochi oggetti, i principali periodi della preistoria e della storia nei quali il territorio di Àllai è stato particolarmente frequentato."
    },
    "1009": {
        "foto": null,
        "room": "Museo",
        "DIDASCALIE/TESTI ": "Orari di apertura\nLunedì: Chiuso\nMartedì: Chiuso\nMercoledì: Chiuso\nGiovedì: 9,30 - 12,30 | 15,30 - 18,30\nVenerdì: 9,30 - 12,30 | 15,30 - 18,30\nSabato: 9,30 - 12,30 | 15,30 - 18,30\nDomenica: 9,30 - 12,30 | 15,30 - 18,30\n"
    }
}