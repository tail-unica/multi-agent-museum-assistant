{
    "0": {
        "foto": null,
        "room": "Museo Civico Allai Ci.M.A.",
        "DIDASCALIE/TESTI ": "Il Museo Ci.M.A. (Civico Museo Allai) rappresenta il cuore culturale del borgo. Situato nel centro storico, questo museo si propone di raccontare la lunga storia di Allai e del territorio circostante, dalle epoche più antiche fino ai giorni nostri. Le sezioni espositive coprono un arco temporale che va dalla preistoria, con reperti del Neolitico, fino all’età moderna offrendo un viaggio attraverso le varie fasi storiche della Sardegna. Il museo non è solo un luogo di conservazione, ma anche un centro di divulgazione e promozione culturale. In particolare, il Museo Ci.M.A. è coinvolto nell’astroturismo, una nuova forma di turismo basata sull’osservazione delle stelle. Allai, grazie alla sua posizione e al basso inquinamento luminoso, offre condizioni ideali per ammirare il cielo notturno, un’esperienza che collega la contemplazione della natura con il patrimonio culturale del territorio."
    },
    "1": {
        "foto": null,
        "room": "Museo Civico Allai Ci.M.A."
    },
    "2": {
        "foto": "../images/image_row_MaterialiEsposti_TestiDidascalie_20242029.xlsx_1_1.png",
        "room": "Ingresso",
        "DIDASCALIE/TESTI ": "Blocco di trachite lavorato in facciata secondo la tecnica del bassorilievo che mette in evidenza, nella parte superiore, una cornice centinata all'interno della quale vi è un viso di forma sub-rettangolare con mento ampio appena arrotondato. Il naso è un rettangolo inciso, la bocca una semplice linea orizzontale, mentre gli occhi e la regione frontale mancano del tutto. Osservando l'immagine si ha la percezione che si tratti di una figura barbuta con la testa coronata, corona volutamente asportata quasi a svilire il segno distintivo del potere temporale e divino. I caratteri riportano all'arte scultorea punica riconoscibili nella forma del naso, ma anche a varianti locali della scultura romano-barbarica. Il reperto proviene dall'area di Nabrònes e venne messo in luce dall'aratro a seguito di profondi scavi.",
        "COMPILATORE": "Giorgio Murru (?)"
    },
    "3": {
        "foto": "../images/image_row_MaterialiEsposti_TestiDidascalie_20242029.xlsx_2_1.png",
        "room": "Sala 1",
        "DIDASCALIE/TESTI ": "Statua menhir di piccole dimensioni rinvenuta in un muro a secco presso una casa colonica insieme ad altre frammentate, in località Talèlla, sull' altopiano di Pranu Margiani. La scultura ripropone la problemativa sulla miniaturizzazione della forma originaria e la schematizzazione dei simboli, ora ridotti al solo viso, e all'adozione della tecnica ad incisione che va a superare il bassorilievo.",
        "COMPILATORE": "Giorgio Murru (?)"
    },
    "4": {
        "foto": "../images/image_row_MaterialiEsposti_TestiDidascalie_20242029.xlsx_2_2.png",
        "room": "Sala 1",
        "DIDASCALIE/TESTI ": "Betile antropomorfo della regione di Pala'e sa Cresia riproducente, in forma miniaturistica, le statue menhir di Arassèda, con il viso e la \"falsa porta\" al centro della quale è presente un seme, una foglia, motivi ottenuti per incisione. Il reperto costituisce un unicum, seppure qui ad Allai e nella vicina Samugheo siano note statue menhir di piccole dimensioni, forse da intendersi come un attardamento del fenomeno nella Prima Età del Bronzo (2200-1800 a.C.)",
        "COMPILATORE": "Giorgio Murru (?)"
    },
    "5": {
        "foto": "../images/image_row_MaterialiEsposti_TestiDidascalie_20242029.xlsx_2_3.png",
        "room": "Sala 1",
        "DIDASCALIE/TESTI ": "Laterizio con incisi i simboli del culto ebraico, la stella di David e il candelabro a sette bracci. Si rilevano evidenti segni di scrittura sia nella parte superiore che in quella inferiore. Il reperto, di difficile collocazione cronologica, proviene dal Rio Tùdas, che ancora nella prima metà dell'800 era denominato Rio Judas, così come riportato da Vittorio Angius nel Dizionario del Casalis. Il toponimo ha un notevole rilievo storico ed è indicativo della presenza di una comunità ebraica nel territorio.",
        "COMPILATORE": "Giorgio Murru (?)"
    },
    "6": {
        "foto": "../images/image_row_MaterialiEsposti_TestiDidascalie_20242029.xlsx_2_4.png",
        "room": "Sala 1",
        "DIDASCALIE/TESTI ": "Lastrina litica in roccia marnosa giallina rinvenuta in regione Pala'e sa Cresia, dove in epoca romana e durante il medioevo sorgeva l'insediamento di Montesantu 'e susu, sull'altopiano di Pranu Olisa. Presenta evidenti segni di scrittura su entrambe le superfici in greco, latino, sardo e spagnolo. Si legge l'anno 1469.",
        "COMPILATORE": "Giorgio Murru (?)"
    },
    "7": {
        "foto": "../images/image_row_MaterialiEsposti_TestiDidascalie_20242029.xlsx_2_5.png",
        "room": "Sala 1",
        "DIDASCALIE/TESTI ": "Lastra marmorea di età romana, figurata con doppio Kantharos e testo epigrafico purtroppo mutilo, da interpretarsi quale probabile fiancata di sarcofago. Venne rinvenuta nell'area di Nabrònes in maniera fortuita.",
        "COMPILATORE": "Giorgio Murru (?)"
    },
    "8": {
        "foto": "../images/image_row_MaterialiEsposti_TestiDidascalie_20242029.xlsx_2_6.png",
        "room": "Sala 1",
        "DIDASCALIE/TESTI ": "Lato dx pannello → D(IS) M(ANIBUS) / GOCARAS NERCAUNIS / ANNORU(M) XXXV DI / FECI(T) TUMU(L) / U(M) CO(N)IUX / KARA - KARA È LA MOGLIE DI GOCARAS NERCAUNIS AL QUALE, DOPO LA MORTE AVVENUTA A 35 ANNI, COSTRUÌ LA TOMBA                                                                                                 Lato sx pannello → Cippo funerario di erà romana, in trachite, del tipo a capanna, con tettuccio a doppia falda. Adprecatio distinta dal testo epigrafico, su cinque righe. Rinvenuto in località Sa Tanca 'e is Paras",
        "COMPILATORE": "Giorgio Murru (?)"
    },
    "9": {
        "foto": null,
        "room": "Sala 2",
        "DIDASCALIE/TESTI ": "Le ceramiche della produzione di Montelupo Fiorentino. La forma, l'impasto e la decorazione e marca \"R°\" presenti nelle ceramiche esposte rimandano alla produzione della bottega di Montelupo Fiorentino della fine XVI - inizi XVII secolo. Queste vennero rinvenute fortuitamente presso il Putzu Mannu di Piazza dei Balli ad Allai nel 1983 da A. Saba.",
        "PROVENIENZA": "Allai: pozzo di Piazza dei Balli",
        "DATAZIONE": "1590/1610 d.C.",
        "COMPILATORE": "Roberta Sonedda"
    },
    "10": {
        "foto": "../images/image_row_MaterialiEsposti_TestiDidascalie_20242029.xlsx_3_2.png",
        "room": "Sala 2",
        "DIDASCALIE/TESTI ": "Nella Piazza dei Balli si trova “Su Putzu Mannu”, un grande pozzo che, come indica il toponimo, è stato, nel tempo, il più importante punto di approvvigionamento idrico del borgo di Allai. Il pozzo, di forma quadrangolare, è scavato nella roccia e raggiunge una profondità di 13,50 metri, altezza a cui si trova una ricca vena d’acqua sorgiva sotterranea. I blocchi di trachite da cui è composto sono ben incastrati l’uno nell’altro e disposti su più file. Sei metri sotto il livello della piazza si apre una camera larga sei metri, utilizzata come bacino di raccolta dell’acqua.\nNel 1983, durante un’operazione di svuotamento e ripulitura del pozzo, al suo interno furono trovati per caso centinaia di boccali, brocchette, piatti e stoviglie e più di settemila frammenti di vasellame, recuperati dalla Soprintendenza grazie alla segnalazione di un privato. \nTra le ceramiche rinvenute la maggior parte dei boccali presenta un’invetriatura su circa un terzo dell’altezza totale dei manufatti e alcuni pezzi sono decorati con disegni incisi sulla superficie con una punta sottile o a stecca. Probabilmente questi oggetti sono stati prodotti dalle botteghe locali: è nota la tradizione dei “figoli” (vasi, in generale artigiani della ceramica) oristanesi che operarono sul territorio fin dal XV secolo.\nNel pozzo sono stati rinvenuti, seppur in numero minore, anche manufatti “d’importazione” come i frammenti smaltati di colore grigio-celeste liguri con decorazione floreale stilizzata e qualche coccio ceramico catalano. \nIl maggior numero di materiali non locali proviene però dalle botteghe toscane di Montelupo Fiorentino: sono perlopiù boccali e, in numero minore, piatti e ciotole, tutti decorati con smalti colorati, databili tra la fine del XVI e gli inizi del XVII secolo. Rimane ancora un mistero sul come, quando e perché queste straordinarie ceramiche tardo-rinascimentali siano state portate ad Allai, anche se esistono nell’Isola altri manufatti di produzione montelupina rinvenuti durante scavi archeologici a Cagliari, Nurachi, Iglesias, San Vero Milis e Sant’Antioco.\n",
        "PROVENIENZA": "Allai: pozzo di Piazza dei Balli",
        "COMPILATORE": "Giorgio Murru (?)"
    },
    "11": {
        "ICCD": "20/00044421",
        "foto": "../images/image_row_MaterialiEsposti_TestiDidascalie_20242029.xlsx_3_3.png",
        "room": "Sala 2",
        "DIDASCALIE/TESTI ": "MISURE cm: h. 17 x ø 10.2 x l. 3                                                                                                                                       MATERIALE: maiolica rivestita con uno smalto bianco e dipinta Il boccale di modeste dimensioni (h. 17 x ø 10.2 x l. 3) in maiolica è stato plasmato con un impasto di color avorio. La base è stata poi ricoperta con lo smalto bianco. Allo stato attuale il colore originario risulta alterato per la presenza di una patina grigia opaca prodotta dalla reazione chimica con i materiali solfurei presenti nel pozzo dove è stato trovato. Le superfetazioni sulfuree hanno intaccato anche i pigmenti stesi sullo smalto per la decorazione e i colori risultano meno accesi rispetto alla cromia originaria.\nLa forma rimanda al modello utilizzato per la maggior parte dei boccali prodotti a Montelupo tra la fine del XVI e l’inizio del XVII secolo. Il piede svasato ha la forma di un disco e su questo si innesta il corpo ovoidale. Al di sopra è presente un basso collo sormontato da una bocca con tre lobi, un orlo piano e un’ansa a nastro.\nLa decorazione, comune alla maggior parte dei manufatti montelupini, è organizzata con uno schema che prevede un medaglione centrale con differenti figurazioni che occupano l’intera area dell’ovale, e motivi fitomorfi sulla restante parte della superficie del boccale, con una prevalenza del motivo a “palmetta persiana” stilizzata.\nNel boccale la decorazione interna al medaglione, circoscritto da un ovale dipinto in nero, presenta un motivo “a case”, tipico della tradizione occidentale. Al centro della scena campeggia una casa con tetto a spiovente, riprodotta lateralmente con un’angolatura a tre quarti e una prospettiva appena accennata. I contorni dell’architettura, ben evidenziati da linee nere, lasciano spazio ad una colorazione variopinta dove il bianco della facciata si alterna con tocchi pittorici di un colore celeste/azzurro, utilizzati per identificare la presenza di due porte e una finestra sul lato centrale, creare profondità e definire le linee a spiovente del tetto di colore bruno. L’edificio ricopre quasi l’intera superficie dell’ovale e “oscura” una struttura architettonica cilindrica posta sul retro, dove sono dipinte delle piccole feritoie. La casa poggia su uno strato di colorazione verde, forse identificativo di un prato, seguito da una linea dell’orizzonte celeste/azzurro oltre cui si staglia lo sfondo di un colore giallo. La decorazione dell’ovale presenta una bordatura in giallo ferraccia definita in bruno.\nAnaloghi manufatti sono stati rinvenuti a Prato, a Roma, a Genova e a Firenze e sono presenti al Museo della Ceramica di Faenza e in Olanda. La tipologia della decorazione e la presenza della marca \"R°\" suggeriscono una datazione compresa tra la fine del XVI e l’inizio del XVII secolo d.C. \nAl momento del ritrovamento, il boccale si presentava in buone condizioni e non sono state eseguite particolari operazioni di restauro, se non l’integrazione di qualche piccola sbeccatura sul piede e di una modesta sfaldatura nel corpo centrale.\n                                                                                                      ",
        "PROVENIENZA": "Allai: pozzo di Piazza dei Balli",
        "DATAZIONE": "1590/1610 d.C.",
        "COMPILATORE": "Roberta Sonedda"
    },
    "12": {
        "ICCD": "20/00044423",
        "foto": "../images/image_row_MaterialiEsposti_TestiDidascalie_20242029.xlsx_3_4.png",
        "room": "Sala 2",
        "DIDASCALIE/TESTI ": "MISURE cm: h. 17 x ø 9.5 x l. 2.6                                                                                                                                           MATERIALE: maiolica rivestita con uno smalto bianco e dipinta Il boccale di modeste dimensioni (h. 17 x ø 9.5 x l. 2.6) in maiolica è stato plasmato con un impasto di color avorio. La base è stata poi ricoperta con lo smalto bianco. Allo stato attuale il colore originario risulta alterato per la presenza di una patina grigia opaca prodotta dalla reazione chimica con i materiali solfurei presenti nel pozzo dove è stato trovato. Le superfetazioni sulfuree hanno intaccato anche i pigmenti stesi sullo smalto per la decorazione e i colori risultano meno accesi rispetto alla cromia originaria.\nLa forma rimanda al modello utilizzato per la maggior parte dei boccali prodotti a Montelupo tra la fine del XVI e l’inizio del XVII secolo. Il piede svasato ha la forma di un disco e su questo si innesta il corpo ovoidale. Al di sopra è presente un basso collo sormontato da una bocca con tre lobi, un orlo piano e un’ansa a nastro.\nLa decorazione, comune alla maggior parte dei manufatti montelupini, è organizzata con uno schema che prevede un medaglione centrale con differenti figurazioni che occupano l’intera area dell’ovale, e motivi fitomorfi sulla restante parte della superficie del boccale, con una prevalenza del motivo a “palmetta persiana” stilizzata.\nNel boccale la decorazione interna al medaglione, circoscritto da un ovale dipinto in nero e con una cornice esterna color giallo ferraccia, presenta un motivo floreale, tipico della tradizione occidentale. Al centro dell’ovale campeggia un fiore, probabilmente un giglio, su uno sfondo di colore giallo. Il fiore del giglio è dipinto frontalmente: al centro della decorazione compare un petalo blu e azzurro di grandi dimensioni, a forma di imbuto, occupato da grandi stami, dietro cui si stagliano due sepali di dimensioni simili. Le foglie sono restituite con un colore verde “acquarellato” e il gambo con diverse tonalità di giallo.\nL’intera gamma di colori utilizzati per la decorazione centrale e lo sfondo replicano quelli presenti nella ceramica con motivo “a case” e alle altre ceramiche recuperate nel pozzo di Allai di produzione montelupina. \nAl momento del ritrovamento, il boccale si presentava in condizioni mediocri ed è stato ricostruito da sette frammenti ripuliti, incollati e integrati nella parte mancante dell’ansa e della larga fascia tra bocca e collo.\nAnaloghi manufatti sono stati rinvenuti a Prato, a Roma, a Genova e a Firenze e sono presenti al Museo della Ceramica di Faenza e in Olanda. La tipologia della decorazione e la presenza della marca \"R°\", in questo boccale solo parzialmente leggibile, suggeriscono una datazione compresa tra la fine del XVI e l’inizio del XVII secolo d.C. \n                                                                                               ",
        "PROVENIENZA": "Allai: pozzo di Piazza dei Balli",
        "DATAZIONE": "1590/1610 d.C.",
        "COMPILATORE": "Roberta Sonedda"
    },
    "13": {
        "ICCD": "20/00044428",
        "foto": "../images/image_row_MaterialiEsposti_TestiDidascalie_20242029.xlsx_3_5.png",
        "room": "Sala 2",
        "DIDASCALIE/TESTI ": "MISURE cm: h. 17 x ø 9.5 x ø orlo 8.5                                                                                                                        MATERIALE: maiolica rivestita con uno smalto bianco e dipinta Il boccale di modeste dimensioni in maiolica è stato plasmato con un impasto di color avorio. La base è stata poi ricoperta con lo smalto bianco. Allo stato attuale il colore originario risulta alterato per la presenza di una patina grigia opaca prodotta dalla reazione chimica con i materiali solfurei presenti nel pozzo dove è stato trovato. Le superfetazioni hanno intaccato anche i pigmenti stesi sullo smalto per la decorazione e i colori risultano meno accesi rispetto alla cromia originaria.\nLa forma rimanda al modello utilizzato per la maggior parte dei boccali prodotti a Montelupo tra la fine del XVI e l’inizio del XVII secolo. Il piede svasato ha la forma di un disco e su questo si innesta il corpo ovoidale. Al di sopra è presente un basso collo sormontato da una bocca con tre lobi, un orlo piano e un’ansa a nastro.\nLa decorazione, comune alla maggior parte dei manufatti montelupini, è organizzata con uno schema che prevede un medaglione centrale con differenti figurazioni che occupano l’intera area dell’ovale, e motivi fitomorfi sulla restante parte della superficie del boccale, con una prevalenza del motivo a “palmetta persiana” stilizzata.\nIl medaglione centrale contiene il “trigramma di San Bernardino”, circondato da una decorazione a lobi tratteggiati. Del simbolo bernardiniano, dato il precario stato di conservazione del manufatto al momento del ritrovamento, che non ha permesso una ricostruzione filologica chiara dell’ovale, è possibile vedere la parte allungata dell’H del trigramma IHS (le prime tre lettere del nome di Gesù in greco ΙΗΣΟΥΣ - Iesûs- ) tagliata in alto a formare una croce. La scritta, stesa con un colore giallo ferraccia (simbolo della gloria e della divinità), campeggia in primo piano ed emerge direttamente dal fondo, originariamente bianco, circondata da un doppio contorno dell’ovale reso con il giallo e il blu, colori rappresentativi del trigramma di San Bernardino.\nMolto simile ad un esemplare della Collezione Galeazzo Cora di Faenza, il manufatto è databile fra la fine del XVI e l’inizio del XVII secolo. \nAl momento del ritrovamento, il boccale si presentava in pessime condizioni ed è stato ricostruito da dodici frammenti ripuliti, incollati, integrati e dipinti nelle parti mancanti.\n                                                                                                                                                                                                              ",
        "PROVENIENZA": "Allai: pozzo di Piazza dei Balli",
        "DATAZIONE": "1590/1610 d.C.",
        "COMPILATORE": "Roberta Sonedda"
    },
    "14": {
        "ICCD": "20/00044231",
        "foto": "../images/image_row_MaterialiEsposti_TestiDidascalie_20242029.xlsx_3_6.png",
        "room": "Sala 2",
        "DIDASCALIE/TESTI ": "MISURE cm: h. 17 x ø 10.2 x l. 3                                                                                                                                                MATERIALE: maiolica rivestita con smalto bianco e dipinta Il boccale di modeste dimensioni in maiolica è stato plasmato con un impasto di color avorio. La base è stata poi ricoperta con lo smalto bianco. Allo stato attuale il colore originario risulta alterato per la presenza di una patina grigia opaca prodotta dalla reazione chimica con i materiali solfurei presenti nel pozzo dove è stato trovato. Le superfetazioni hanno intaccato anche i pigmenti stesi sullo smalto per la decorazione e i colori risultano meno accesi rispetto alla cromia originaria.\nLa forma rimanda al modello utilizzato per la maggior parte dei boccali prodotti a Montelupo tra la fine del XVI e l’inizio del XVII secolo. Il piede svasato ha la forma di un disco e su questo si innesta il corpo ovoidale. Al di sopra è presente un basso collo sormontato da una bocca con tre lobi, un orlo piano e un’ansa a nastro.\nLa decorazione, comune alla maggior parte dei manufatti montelupini, è organizzata con uno schema che prevede un medaglione centrale con differenti figurazioni che occupano l’intera area dell’ovale, e motivi fitomorfi sulla restante parte della superficie del boccale, con una prevalenza del motivo a “palmetta persiana” stilizzata. \nIl medaglione centrale contiene un motivo decorativo “araldico” con tre bande oblique, due verdi e una giallo ferraccia, definite da contorni neri e circondate da una cornice gialla. \nL’intera gamma di colori utilizzati per la decorazione centrale e lo sfondo replicano quelli presenti nella ceramica con motivo “a case” e alle altre ceramiche recuperate nel pozzo di Allai di produzione montelupina. \nIl tipo, per forma, decorazione ed impasto, appartiene alla produzione montelupina della fine del XVI - inizi del XVII secolo e, per lo schema decorativo, trova un confronto diretto con alcuni esemplari della Collezione Galeazzo Cora di Faenza. \nAl momento del ritrovamento, il boccale si presentava in pessime condizioni ed è stato ricostruito da sette frammenti, spesso privi del rivestimento smaltato, ripuliti, incollati, integrati e dipinti nelle parti mancanti.\n                                                                                                                                                                             ",
        "PROVENIENZA": "Allai: pozzo di Piazza dei Balli",
        "DATAZIONE": "1590/1610 d.C.",
        "COMPILATORE": "Roberta Sonedda"
    },
    "15": {
        "foto": "../images/image_row_MaterialiEsposti_TestiDidascalie_20242029.xlsx_3_7.png",
        "room": "Sala 2",
        "DIDASCALIE/TESTI ": "Epigrafe con iscrizione sardo-latina incisa su blocco di trachite locale rinvenuta alla base del ponte di Allai                                                                                                                                                                IUDICIS BARUSONE / IOBIA AD DIES DE MAIU / ANNO DOMINI MCLVII DUAS BRECCAS / PONTIS MAGISTER IOHANNES / CAPULA FABBRICAVIT                                                                                      \"Regnando\" il Giudice Barisone I / Giovedì 9 maggio 1157 / il maestro Giovanni Capula / fabbricò due arcate del ponte"
    },
    "16": {
        "foto": "../images/image_row_MaterialiEsposti_TestiDidascalie_20242029.xlsx_4_1.png",
        "room": "Sala 3",
        "DIDASCALIE/TESTI ": "FOTO (I giganti sono esposti a Laconi). Questi sono i giganti di Arassèda, tre esemplari tra le venticinque statue documentate, spesso in frammenti e tronconi, che costituiscono un corpus monumentale straordinario. Sono testimoni di una Sardegna lontana nel tempo, di uomini e donne che vivevano nei tre altopiani che contornano l'abitato di Allai, all'alba della Prima Età dei Metalli, tra i 3.300 e i 2.700 anni prima di Cristo. Esprimono forza e straordinaria energia e narrano l'amore infinito e indissolubile tra la Madre Terra e gli uomini.",
        "COMPILATORE": "Giorgio Murru (?)"
    },
    "17": {
        "foto": "../images/image_row_MaterialiEsposti_TestiDidascalie_20242029.xlsx_4_2.png",
        "room": "Sala 3",
        "DIDASCALIE/TESTI ": "Statua menhir femminile, mutila della parte superiore. Presenta le superfici abrase e interessate, seppur parzialmente, da fenomeni di esfoliazione per il forte degrado della trachite. Nel prospetto frontale sono evidenti i seni a coppa emisferica ma non si colgono altre istoriazioni o segni decorativi. È stata trovata in un muro a secco sull'altopiano di Loddùo a breve distanza dal nuraghe omonimo, dove tra il tanto pietrame sono stati individuati altri frammenti di statue menhir. La Dea Madre di Loddùo rappresenta un unicum nella statuaria preistorica della Sardegna e apre un capitolo sulla spiritualità dei sardi nell'antichità",
        "COMPILATORE": "Giorgio Murru (?)"
    },
    "18": {
        "foto": "../images/image_row_MaterialiEsposti_TestiDidascalie_20242029.xlsx_4_3.png",
        "room": "Sala 3",
        "DIDASCALIE/TESTI ": "L'origine del villaggio di Allai è da ricercarsi nei tempi della tarda età nuragica, precisamente nella prima età del ferro, come testimoniano alcuni reperti archeologici messi in luce durante lavori di scavi per la sistemazione viaria, impiantistica e di fondazione per l'edilizia abitativa. Si tratta di ceramiche note per la tipologia e inquadramento cronologico, che attestano la presenza di un insediamento capannicolo nell'area urbana. Da questo momento, pressochè senza soluzione di continuità, il villaggio conosccerà una crescita costante, prima in epoca coloniale, punica e poi romana, e in particolare durante il basso medioevo, come confermano una serie di frammenti ceramici di produzione valenzana della prima metà del Trecento, associate alle tipologie loceli. A queste si uniscono alcune iscrizioni, quella del catino monumentale dell'acquasantiera, che riporta la data del 1320, l'epigrafe di Ponti Ecciu, che attesta un completamento strutturale nel 1153 ad opera del sovrano arborense Barisone I, e quella della chiesa di Santa Maria di Lodduo, che cita una giostra equestre, una \"Saradilia\", intorno al santuario, in data 1323. L'Età Moderna vede la crescita della comunità e il monumento simbolo è la Parrocchiale, intitolata allo Spirito Santo e alla Madonna del Rosario. Edificata nel 1503, come riporta la colonna della croce collocata sul piazzale della chiesa, ripropone sia in facciata sia all'interno i caratteri peculiari dell'architettura gotico-aragonese. Di straordinario interesse risultano essere i tre pozzi pubblici: Putzu Mannu, il maggiore dei tre, Putzigheddu, e Putzu Concia. Putzu Mannu in particolare, nel 1983 venne svuotato e ripulito. Sul fondo si rinvennero centinaia di boccali, brocchette, piatti e stoviglie in buono stato di conservazione, ai quali si accompagnavano 7000 frammenti di vasellame vario di cui il nucleo più significativo è costituito dalle ceramiche ascrivvibili alle botteghe toscane di Montelupo Fiorentino, databili alla fine del XVI e agli inizi del XVII secolo. Non si hanno notizie sulle pratiche e sulle ragioni che hanno portato a tale manifestazione. Certo stupisce la consistenza del deposito, la varietà tipologica e la ricchezza del contesto, tutti elementi che suggeriscono il protrarsi, in piena età moderna, di riti legati alla fetilità e alla fecondità. (TESTO RIPETUTO NELLA SALA DELLE CERAMICHE)",
        "COMPILATORE": "Giorgio Murru (?)"
    },
    "19": {
        "foto": null,
        "room": "Sala 3"
    },
    "20": {
        "foto": "../images/image_row_MaterialiEsposti_TestiDidascalie_20242029.xlsx_5_1.png",
        "room": "Sala 4",
        "DIDASCALIE/TESTI ": "L’arte tessile vanta in Sardegna una tradizione millenaria e rappresenta un capitolo fondamentale della storia e della cultura identitaria dell’Isola. \nNei centri dediti alla pastorizia, la disponibilità di lana grezza ha da sempre fornito la materia prima per la produzione di tessuti realizzati a mano e con telai tradizionali. Le tessitrici lavorano utilizzando differenti ed elaborate tecniche di tessitura, tramandate di generazione in generazione.\nFino alla seconda metà dell’Ottocento venivano prodotti manufatti per lo più legati alle necessità dell’economia domestica (abiti, copricasse, copritavoli, bisacce, panni per la panificazione, asciugamani… ), inseriti in circuiti di produzione e di scambio locali o regionali. Un telaio e i relativi strumenti erano presenti in tutte le abitazioni e molte donne, dopo un apprendistato “casalingo”, imparavano a padroneggiare questo antico sapere. \nA partire dai primi del Novecento, come conseguenza dello sviluppo delle arti applicate in Sardegna, la tessitura non soltanto raggiunge il mercato nazionale, ma riesce ad evolversi rinnovando il suo linguaggio, senza allontanarsi dai suoi tratti distintivi originali.\nSimbolo di questa antica tradizione è il telaio orizzontale, uno strumento nato per un uso domestico, che consente di tendere i fili di lana, di cotone e di seta e di lavorarli con diverse tecniche creando una trama attraverso l’intreccio. \nCome nel caso dell’oggetto esposto, il telaio orizzontale a pedali è un macchinario smontabile, costruito con legni reperiti dagli artigiani locali nelle zone di provenienza (quercia, leccio, castagno o ginepro…). La sua struttura è semplice: due cavalletti, formati da due pesanti travi di legno, orizzontali e parallele, sostengono tutte le altre parti mobili e poggiano su dei supporti stabilmente ancorati al pavimento. Alle estremità delle travi sono presenti due tavole verticali per parte su cui poggiano due assi orizzontali dentellate. Queste tavole sono forate e all’interno dei fori sono inseriti i “subbi”, elementi cilindrici perfettamente paralleli fra loro, che hanno la funzione di avvolgere l’ordito. Quest’ultimo viene sollevato attraverso un sistema di canne dove vengono annodati i “licci”, cordicelle di cotone unite fra loro. Alle canne dei licci, per mezzo di tiranti, vengono collegati i pedali: attraverso l’abbassamento e il sollevamento dei licci si allargano i fili dell’ordito e può essere inserita la trama. Sopra i cavalletti è fissata la “cassa battente” con i “pettini”, avente la funzione di pressare i fili di trama in modi diversi attraverso il movimento compiuto dalla tessitrice: è lei che decide quale tipologia di tessuto realizzare e quale tipo di tecnica utilizzare per farlo. "
    },
    "21": {
        "foto": "../images/image_row_MaterialiEsposti_TestiDidascalie_20242029.xlsx_6_1.png",
        "room": "Esterno",
        "DIDASCALIE/TESTI ": "Concio di trachite di forma trapezoidale, in parte mutilo, a sezione rettangolare. Originariamente posizionato nella parte sommitale di una tomba di giganti, sopra il portello di accesso alla camera sepolcrale, mostra tre fori di sezione quadrata, scavati nella faccia superiore, che dovevano alloggiare verosimilmente tre piccoli betili di pietra (o legno), rappresentanti forse una triade divina. Il reperto proviene dalla località Pranu Olisa ed è stato recuperato senza uno scavo archeologico.",
        "COMPILATORE": "Matteo Tatti",
        "NOTE": "dovrebbe essere modificato il posizionamento per permettere la fruizione del bene"
    },
    "22": {
        "foto": "../images/image_row_MaterialiEsposti_TestiDidascalie_20242029.xlsx_6_2.png",
        "room": "Esterno",
        "DIDASCALIE/TESTI ": "Questa “vasca per la pigiatura” (lacos de catzigare) di forma rettangolare rientra nella tipologia dei palmenti. Di difficile interpretazione e datazione, il reperto è un’importante testimonianza della vocazione e tradizione vitivinicola del territorio.",
        "COMPILATORE": "Roberta Sonedda"
    },
    "23": {
        "foto": "../images/image_row_MaterialiEsposti_TestiDidascalie_20242029.xlsx_6_3.png",
        "room": "Esterno",
        "DIDASCALIE/TESTI ": "Il frantoio e la pressa I primi frantoi di cui abbiamo documentazione sono dei semplici mortai in pietra nei quali lo schiacciamento delle bacche oleose si otteneva per mezzo di pestelli, anch'essi di pietra. Da questa forma primitiva, seppur efficace, si è passati, attraverso i millenni, a strutture sempre più complesse. Saranno i Romani ad apportare i più efficaci sviluppi tecnologici mettendo a punto il \"trapetum\" che consisteva in un bacino di pietra nel quale giravano due macine, a forma di calotta sferica, infilate in una lunga stanga di legno spinta dalle braccia degli schiavi. Dal \"trapetum\" sono derivati frantoi con base, bacile e macina di pietra a singola ruota, azionata da un traino animale, equino o bovino. La macina è spesso unica, ma esistono frantoi con due e anche tre macine di diametro e spessore vari: i frutti venivano immessi direttamente vuotando le ceste o i sacchi contenitori dal bordo del bacino e, per estrarre la pasta, era necessario fermare la macina ed eseguire lo scarico manualmente. Nello stesso ambiente del frantoio vi era la pressa, costruita in legno e ferro, di tipo meccanico con sistema di vite e madrevite. È costituita da un basamento sul quale venivano impilati gli sportini ricolmi di pasta e da due montanti con funzione di guida della piastra superiore. Queste macchine sono state in uso fino agli anni Quaranta del secolo scorso e sono state usate per le olive e per le bacche di lentisco. Verranno superate soltanto dalla meccanizzazione dei sistemi di trazione e di lavorazione in genere. La memoria storica della comunità di Allai ricorda che l'esemplare in esposizione è stato utilizzato per la produzione di olio di lentisco, impiegato sia per usi alimentari sia quale combustibile per le lampade.",
        "COMPILATORE": "Giorgio Murru (?)"
    },
    "24": {
        "foto": "../images/image_row_MaterialiEsposti_TestiDidascalie_20242029.xlsx_6_4.png",
        "room": "Esterno",
        "DIDASCALIE/TESTI ": "La loggia del pane. La storia del pane inizia agli albori della civiltà, quando nel VI millennio a.C. avviene la più grande invenzione o scoperta dell'umanità: l'agricoltura. Conoscere e dominare il ciclo agrario, definire l'alternanza delle stagioni, misurare il tempo, stanno alla base di una pratica che noi pensiamo insita nel DNA dell'uomo, e che invece ha richiesto milioni di anni. Seminare, raccogliere e conservare quei chicchi dorati che consentiranno di sfamare la famiglia nei lunghi inverni, ha cambiato le abitudini di un uomo fino ad allora nomade, schiavo delle migrazioni dei branchi di grandi erbivori ai quali, da sempre, ha dato la caccia. Nascono così i villaggi, si organizzano i clan. Più braccia, più terre coltivate; più braccia, più raccolto fino a cogliere qualche millennio più tardi la prima, vera, esplosione demografica. Il grano, selezionato tra migliaia di varietà, veniva da prima macinato in modo elementare: un piano di pietra dura sul quale veniva poggiato un pugno di semi, frantumato mediante percussione di un'altra pietra. Alla percussione si sovrappose un metodo più funzionale e meno dispersivo, lo sfregamento di due pietre. Questo sistema anticipa l'ottimizzazione del processo di lavorazione: infatti sovrapponendo le due pietre a contatto e realizzando un foro in quella in alto dal quale inserire il grano, e muovendo il tutto per rotazione, si otteneva finalmente una farina sottile, pulita, idonea per l'impasto. Questa scoperta permise di realizzare la prima macina a pietre sovrapposte come quella sarda, le cui origini affondano nei primi secoli dell'Età Romana. In principio il movimento era manuale, affidato alle donne, vere fate della molitura; poi, aumentando le quantità di prodotto da macinare, ad esse si sostituì una trazione animale. Ma le donne avevano comunque il compito di toccare e trattare la farina e i derivati della molitura, fino alla cottura di quell'impasto che, grazie al suo inconfondibile profumo, ha avvicinato gli uomini agli Dei: il pane.",
        "COMPILATORE": "Giorgio Murru (?)"
    },
    "25": {
        "foto": "../images/image_row_MaterialiEsposti_TestiDidascalie_20242029.xlsx_6_5.png",
        "room": "Esterno",
        "DIDASCALIE/TESTI ": "La loggia del carro. Il carro nella tipologia a \"ruote piene\" qui custodito, rappresenta uno dei più antichi sistemi di trasporto per carichi di una certa entità, trainato da buoi. Rappresenta un vero e proprio fossile vivente, una rarità nel mondo della museologia, soprattutto per l'eccezionale stato di conservazione. Nel tempo infatti questo modello è stato soppiantato dal carro con le ruote raggiate, prima a dieci raggi, poi a dodici, più leggero e pratico. Le ruote sono formate da tre assi di legno, spesso unite da \"traversas de ferru\". Il centro della ruote è sostenuto da \"sa crài de s'ascia\" e intorno a questa vi è \"sa bussala\". Il battistrada è costituito da un cerchione di ferro che protegge la ruota stessa. Il corpo è formato da due assi di legno \"s'iscala\", che sostiene il fondo del carro sul quale è ricavato il vano di carico, determinato da un reticolo di legni orizzontali e verticali. Alla punta di \"s'iscala\" c'è \"su giuàli\", il giogo al quale venivano legati i buoi. Se pensiamo che questo tipo di carro era in uso in età romana, e immaginiamo la viabilità antica in questo territorio tra il centro di Forum Traiani, la Brabaxiàna e la Parte Usèllus, pare quasi di sentirle quelle ruote sul selciato e le strade blasonate. Un movimento continuo di uomini e mezzi, di sale e di grano. Chissà quanti ne avrà visto Ponti Ecciu, quanto stridore di ferri e ansimare di bestie, e imprecazioni di \"carradòres\". Carro donato dagli eredi di Deidda Antonio. Pressa per il freno donata dalla Signora Atzori Pietrina. Allestimento a cura dell'Arch. Giuseppe Pili. ",
        "NOTE": "Filmati tratti da \"Sardegna del '900\" - Carlo Delfino Editore - Esperia Film - Luce (2004). (NON PRESENTI: SCHERMO OBSOLETO)."
    }
}